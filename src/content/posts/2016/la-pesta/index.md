---
title: "La pesta"
description: "Novel·la d'Albert Camus."
authors: ["Dr. Fenilalanino"]
image: ./hubistavern-w37Tyg8bYYM-unsplash.jpg
image_attribution:
    author: нυвιѕ тανєяη
    site: Unsplash
    url: https://unsplash.com/photos/person-holding-umbrella-with-light-w37Tyg8bYYM
categories: ["literatura"]
tags: ["novela", "sociedad", "lang-cat"]
draft: false
date: 2016-03-06T12:59:00Z
---

Quan esclata una guerra, la gent diu: «Això no durarà, és massa estúpid». I sens dubte una guerra és realment molt estúpida, però això no és obstacle per a que duri. L'estupidesa insisteix sempre: ens n'adonaríem si no penséssim sempre en nosaltres mateixos. Els nostres conciutadans, respecte a aquesta qüestió, eren com tothom, pensaven en ells mateixos, o, dit d'una altra manera, eren uns humanistes: no creien en les plagues. La plaga no és feta a la mesura de l'home, i per tant ens diem que la plaga és irreal, que és un mal somni que passarà. Però no sempre passa, i, de mal somni en mal somni, són els homes els qui passen, i els humanistes en primer lloc, perquè no han pres cap precaució. Els nostres conciutadans no eren més culpables que d'altres; s'oblidaven de ser modestos, això és tot, i pensaven que tot era possible per a ells, cosa que suposava que les plagues eren impossibles. Continuaven fent negocis, projectaven viatges i tenien opinions. ¿Com haurien pogut pensar en la pesta, que suprimeix el futur, els desplaçaments i les discussions? S'imaginaven que eren lliures, i ningú serà mai lliure en tant que hi haurà plagues.
